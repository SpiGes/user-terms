# Condizioni di utilizzo della piattaforma SpiGes

Il presente documento descrive le responsabilità e gli obblighi cui è soggetto ogni utente della piattaforma di rilevazione SpiGes. In caso di domande sulle condizioni di utilizzo, scrivere al seguente indirizzo:  
<SpiGes@bfs.admin.ch>. Cliccando su «Accettare», l'utente conferma di aver letto e accettato le presenti condizioni.

1. <u>Protezione dei dati</u>  
    In qualità di utente della piattaforma SpiGes, i miei dati di accesso sono privati e personali. Non devono in nessun caso essere trasmessi ad altre persone. Devo effettuare l'accesso esclusivamente dal computer di lavoro.

2. <u>Obbligo di segnalazione di funzionamenti anomali o sospetti del sistema</u>  
    Mi impegno a segnalare immediatamente all'UST qualsiasi attività anomala e funzionamento insolito o sospetto del sistema (piattaforma SpiGes) inviando un’e-mail a <SpiGes@bfs.admin.ch>.
 
3. <u>Obbligo di notifica qualora l'accesso non sia più necessario</u>  
    In qualità di **utente per conto di una sede o di un'impresa ospedaliera**, mi impegno a informare immediatamente via e-mail la persona responsabile per il mio Cantone (KT_Superuser) qualora non avessi più bisogno del mio accesso (ad es. in caso cambiassi lavoro).  
    
    In qualità di **dipendente di un'amministrazione cantonale**, mi impegno a informare immediatamente via e-mail la persona responsabile per il mio Cantone (KT_Superuser) qualora non avessi più bisogno del mio accesso (ad es. in caso cambiassi lavoro).  
    
    In qualità di **utente con un profilo che consente di scaricare i dati definitivi secondo la LAMal** (da profili creati dall'UST con un nome che inizia con «EMPF_»), mi impegno a informare l’UST (<SpiGes@bfs.admin.ch>) qualora non avessi più bisogno del mio accesso (ad es. in caso cambiassi lavoro).

4. <u>Compiti della persona responsabile per il Cantone (KT_Superuser)</u>  
    Assumendo il ruolo di KT_Superuser sulla piattaforma SpiGes...  
    
    - ...mi impegno a mantenere aggiornati gli accessi delle persone e degli ospedali del mio Cantone sul portale eIAM per la gestione delegata con le informazioni inviatemi dagli ospedali del mio Cantone e dall'UST. 
    
    - ...mi impegno a informare al più presto l'UST qualora cambiasse la persona con il ruolo di KT_Superuser, fornendo informazioni sia sulla persona che non ha più bisogno di accedere alla piattaforma che sulla quella che la sostituisce.
    
    - ...mi impegno a garantire che nel mio Cantone la rilevazione si svolga come previsto, inviando, se necessario, dei promemoria agli ospedali.
    
    - Acconsento inoltre a che il mio indirizzo e-mail venga inoltrato alle persone del mio Cantone che utilizzano la piattaforma SpiGes.
